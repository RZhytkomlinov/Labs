O rodzinie mojego taty wiem niewiele.
Kilka rzuconych mimochodem ciekawostek, których rozwinięcia nigdy się nie doczekałem.
Ale wtedy wydawało się, że będzie na to czas…

Po tragicznej śmierci rodziców musiałem uporządkować ich rzeczy.
Wtedy natknąłem się na starą walizkę. A tam — 17 sfatygowanych przedwojennych fotografii
w równie sfatygowanym albumie. 17. To wszystko, nie licząc kilku kart pocztowych.
Było to zaskakujące znalezisko. Wprawdzie w domu były liczne i dobrze opisane rodzinne albumy,
 ale z lat powojennych. Tych zdjęć nigdy wcześniej nie widziałem.